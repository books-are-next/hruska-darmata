<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Darmata</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Prsa</h2>

<p class="mlpverse">Nejprve uklidila celý pokoj.<br class="calibre12"/>
Pak si umyla ruce.<br class="calibre12"/>
Pak přinesla ty šaty na ramínku, <br class="calibre12"/>
ty nahé nové šaty, mírné jak řeka v&#160;září.</p>

<p class="mlpverse">Už nevídám prsa své dcery.</p>

<p class="mlpverse">Sune právě přes ně <br class="calibre12"/>
první večerní šaty.<br class="calibre12"/>
Čekám venku.<br class="calibre12"/>
Mám možnost se rozhlédnout.<br class="calibre12"/>
Visí tu společné fotky,<br class="calibre12"/>
nadávka na vzkazu, obrázek anděla.<br class="calibre12"/>
Stopy boje s&#160;němotou.<br class="calibre12"/>
Za domy,<br class="calibre12"/>
obrostlými lišejníkem satelitů, <br class="calibre12"/>
vydřené jebací lesíky <br class="calibre12"/>
se šutry starého sněhu <br class="calibre12"/>
sežehlého sírou psí moči.<br class="calibre12"/>
Červenomodrá odhodlanost <br class="calibre12"/>
mateřské školky.<br class="calibre12"/>
Budova magistrátu, ředitelství koncernu,<br class="calibre12"/>
autopark.<br class="calibre12"/>
Slyšet neustávající šelest <br class="calibre12"/>
přesunovaných peněz.<br class="calibre12"/>
Slyšet tlumenou řeč holportů, <br class="calibre12"/>
aplausy<br class="calibre12"/>
muzikálového dojetí.<br class="calibre12"/>
Teď<br class="calibre12"/>
do toho všeho<br class="calibre12"/>
vstoupila z&#160;pokoje moje dcera,<br class="calibre12"/>
ve večerních šatech<br class="calibre12"/>
přes bílou záři,<br class="calibre12"/>
kterou už nikdy neuvidím.</p>

</div>
</body>
</html>