---
title: "…\_se svěřují do péče matky"
contentType: prose
---

<section>

Říjen je měsícem plevelů,  
vysokých jako dospělá postava.  
Sklenice od utopenců  
plná celíku.

Chtěl bych,  
abyste věděli,  
že si rvu květiny  
a vyměňuju košile,  
pokud možno.

Chtěl bych,  
abyste to dělali zhruba stejně,  
po všechny říjny,  
které přijdou.

Musíme teď zůstat přítomní.  
Neztratit ruce.  
Věřím,  
že stébla z váz osamělých  
skláněl stejný vítr.

</section>
