---
title: Škrt
contentType: prose
---

<section>

Chtěl jsem dokončit.  
Chtěl jsem to všechno nějak mít,  
nezůstat dlužen,  
dobře uzavřít věci.  
Projít to všechno znovu,  
kde zůstaly chyby,  
prázdná a neúplná místa,  
křivdy.  
Chtěl jsem to všechno nějak opravit,  
doplnit, vysvětlit.  
Kočka sála noc škvírou v okně.  
Chtěl jsem se dostat do konce,  
aby to mohlo dopadnout  
a abych věděl jak.  
Než jsem uviděl svou ženu,  
jenom spící,  
uvláčenou hádkami a doufáním,  
jednu ruku položenou na hrudi  
jak bílý škrt.

</section>
