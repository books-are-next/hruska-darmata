---
title: Štěkot
contentType: poetry
---

<section>

Matka se dívá,  
jak syn zase napodobuje retrívra.  
On má sedmadvacet,  
ona pětačtyřicet,  
oba na světě až po uši.  
Zkusili ledacos,  
většinou přes inzeráty a přes doktory.  
Oba patrně věřící.  
Oba pravidelně v tom nonstopu,  
skuteční jako hák  
krásy.  
Syn zapřený o stůl,  
matka nehybně naslouchající,  
kam až tu doléhá  
štěkot retrívra.

</section>
